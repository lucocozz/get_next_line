Thalassius vero ea tempestate praefectus praetorio praesens ipse quoque adrogantis ingenii,
considerans incitationem eius ad multorum augeri discrimina, non maturitate vel consiliis
mitigabat, ut aliquotiens celsae potestates iras principum molliverunt, sed adversando
iurgandoque cum parum congrueret, eum ad rabiem potius evibrabat, 
Augustum actus eius exaggerando creberrime docens, idque, incertum qua mente, ne lateret adfectans.
quibus mox Caesar acrius efferatus, velut contumaciae quoddam vexillum altius erigens, 
sine respectu salutis alienae vel suae ad vertenda opposita instar 
rapidi fluminis irrevocabili impetu ferebatur.
Alios autem dicere aiunt multo etiam inhumanius 
(quem locum breviter paulo ante perstrinxi) praesidii adiumentique causa, non benevolentiae
 neque caritatis, amicitias esse expetendas; itaque, ut quisque minimum
firmitatis haberet minimumque virium, ita amicitias appetere maxime; ex eo fieri ut mulierculae
magis amicitiarum praesidia quaerant quam viri et inopes quam opulenti et calamitosi quam ii qui putentur beati.
Pandente itaque viam fatorum sorte tristissima, qua praestitutum erat eum vita et
imperio spoliari, itineribus interiectis permutatione iumentorum emensis
venit Petobionem oppidum Noricorum, ubi reseratae sunt insidiarum latebrae omnes,
et Barbatio repente apparuit comes, qui sub eo domesticis praefuit, cum Apodemio agente
in rebus milites ducens, quos beneficiis suis oppigneratos elegerat imperator certus nec
praemiis nec miseratione ulla posse deflecti.
